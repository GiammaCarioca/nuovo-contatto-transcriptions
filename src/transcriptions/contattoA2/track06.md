---
title: 'Traccia 06'
order: 6
layout: 'default'
chapter: 'Unità 1: E tu, dove sei andato in vacanza?'
permalink: '/trascrizioni/traccia06/'
---

Traccia 6

1

■ Ciao, come sono andate le vacanze?

● Benissimo, tre settimane di sole e mare.

■ Dove siete stati?

● In Sicilia, in un villaggio del Touring Club.

■ Ah, bello! E come ci siete andati? Il viaggio è lungo...

● In traghetto da Genova.

■ Quanto è durato il viaggio?

● Quasi venti ore.

■ Caspita!

● Sì, con i bambini è stata dura, ma poi la vacanza è stata molto riposante.

2

■ Ciao, non t’ho visto domenica alla festa di Pietro...

● No, sono stato via per il fine settimana. Sono andato a Monaco con Silvia.

■ Ah, però! E dove avete dormito?

● In un albergo in centro città.

■ Siete andati in macchina?

● No, in aereo. C’è un volo diretto da Pisa, ci vuole solo un’ora e mezza.

■ Comodo! E com’è stato il tempo?

● Brutto, ha piovuto per due giorni.

■ Peccato!

3

■ Signor Esposito, com’è andato il Suo viaggio a Roma, ieri?

● Non troppo bene.

■ Davvero? Cosa è successo?

● Beh, l’aereo è partito con molto ritardo e così ho mancato l’appuntamento. Tra l’altro a Roma pioveva e faceva un freddo terribile. Insomma, una giornataccia.

■ Mi dispiace!

4

■ Cosa avete fatto nelle vacanze di Natale?

● Siamo andati in Trentino a trovare i genitori di Guido, mio marito.

■ In macchina?

● No, in treno, purtroppo. La macchina era dal meccanico. Eh, guarda, il viaggio è durato quasi sei ore!

■ E quanto siete stati via?

● Poco, solo quattro giorni, da giovedì a domenica.

■ E com’è andata?

● Bene, ci siamo divertiti molto, anche perché il tempo è stato abbastanza bello. Ha nevicato solo il primo giorno, così abbiamo potuto sciare.

■ Beati voi! A parte il giorno di Natale, io ho sempre lavorato!
