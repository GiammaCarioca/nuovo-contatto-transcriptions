---
title: 'Traccia 15'
displayOrder: 15
chapter: 'Unità 2: Cercavo qualcosa?'
---

1

■ Buongiorno signora, posso aiutarLa?

● Sì, grazie. Cercavo _Io e te_ di Niccolò Ammaniti, ce l’avete?

■ Certo, signora, è il mio libro preferito, eccolo.

● Quanto costa?

■ Viene 14 euro.

2

■ Buongiorno, vorrei una carta natalizia per i pacchetti, ne avete ancora?

● Sì, ma ci è rimasta solo blu e argento.

■ Va bene. Senta, quanto viene un foglio?

● 2 euro e 50.

■ Allora ne voglio due fogli. Ah senta, mi dia anche due pacchetti di sigarette, per favore.

● Ecco a Lei, sono 12 euro in tutto.

■ Grazie. Buongiorno.

● Arrivederci.

3

■ Buongiorno, volevo due chili di pane.

● Va bene... Ecco qui, Le serve altro?

■ Sì, mi serviva anche del pane all’olio, ne avete ancora?

● Certo. Quanto ne vuole?

■ Me ne dia un chilo.

● Altro?

■ Sì, avete anche le focacce?

● Certo signora. Quante ne vuole?

■ Me ne dia un pezzo di quella al rosmarino, che è buonissima.

● Altro?

■ No, grazie.

● Allora sono in tutto 8 euro e 60, ed ecco il Suo pane. Ecco a Lei, signora, e buone feste.

■ Grazie, altrettanto.

4

■ Buongiorno, posso aiutarLa?

● Sì, vorrei un profumo da uomo. Devo fare un regalo, ma sono un po’ indecisa... Ne avete tanti!

■ Questo è molto buono, è delicato, di solito piace a tutti... Senta...

● Mmm, è vero. Sì, mi piace, prendo questo.

■ Le serve altro?

● No, grazie, basta così. Mi può fare un pacchetto regalo?

■ Certo, lo faccio subito.

5

■ Senta, scusi, sto cercando delle cuffie per il mio tablet, per ascoltare la musica.

● Sì, certo, eccole. Abbiamo tanti modelli, costano dai 15 ai 50 euro.

■ Prendo quelle da 15 euro, grazie. E senta, scusi, mi servivano anche dei CD. Li avete?

● Sì, quanti ne vuole?

■ Un pacco da dieci, grazie.
