---
title: 'Traccia 49'
displayOrder: 49
chapter: 'Unità 2: Cercavo qualcosa?'
---

## 8 marzo: perché si regala la mimosa?

Puntuale come ogni anno, sta per arrivare l’8 marzo, giorno della Festa della donna. Ma vi siete mai chiesti perché si regala la mimosa e non un altro fiore per celebrare le donne?

Dal 1977 questa festa è diventata un evento internazionale, ma il fiore, la mimosa, tuttavia è un’usanza tutta italiana. Come mai?

Dobbiamo tornare indietro di quasi settant’anni e arrivare al 1946, quando due attiviste dell’Udi (Unione Donne Italiane), Rita Montagnana e Teresa Mattei, hanno proposto di adottare questo fiore come simbolo della Festa della donna.

Bella e insolita, la mimosa è uno dei pochi fiori che fiorisce a marzo ed è molto economica e accessibile a tutti. La mimosa, inoltre, è un fiore che riesce a crescere, nonostante la sua fragilità apparente, anche su terreni difficili. Perfetto per rappresentare la figura della donna!
