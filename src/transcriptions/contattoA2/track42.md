---
title: 'Traccia 42'
layout: 'default'
chapter: 'Unità 1: E tu, dove sei andato in vacanza?'
permalink: '/trascrizioni/traccia42/'
---

Buongiorno, mi dica.

Vorrei fare un viaggio in Sicilia, a settembre. Potrebbe darmi qualche informazione?

Sì, vorrebbe stare al mare o visitare la regione?

Mah, mi piacerebbe fare una vacanza al mare, ma anche vedere qualcosa…

Guardi, allora forse potrebbe abbinare una settimana di tour organizzato e una settimana di mare a Cefalù. Si fanno due giorni a Palermo, uno ad Agrigento, uno a Siracusa e tre a Taormina. Il tour è in pullman, ma per lo spostamento in Sicilia si possono scegliere diverse combinazioni: aereo, traghetto o anche in pullman da Milano... Si parte e si rientra di sabato, ogni quindici giorni.

Di sabato... quindi potrei partire il 13 settembre e rientrare il 27. C’è un aereo da Milano?

No, dovrebbe andare a Verona.

Va beh, non è un problema, è abbastanza vicino. Senta, come sistemazione?

Durante il tour è previsto il pernottamento in alberghi a 4 stelle, mentre la settimana a Cefalù è in un villaggio del Touring Club e si può stare in albergo, con pensione completa o mezza pensione, oppure in bungalow o in mini-appartamenti sul mare.

Ah, bene, al mare sì, mi sento più libera in un appartamento. Mah, mi sembra una proposta interessante. Mi potrebbe dire quanto costa il pacchetto completo?

Per quante persone?

Per due, in una camera doppia.

Allora, viaggio in aereo da Verona, più tour per due persone, più soggiorno in mini-appartamento per due persone... sì, sono circa 1800 euro. C’è uno sconto
del 5% se prenota con quaranta giorni di anticipo. Quindi per avere la riduzione dovrebbe prenotare entro venerdì.

Certo. Posso mandarLe un fax di conferma e passare eventualmente lunedì per lasciare la caparra?

Sì, non c’è problema. Intanto mi lasci il Suo nome e un recapito telefonico...

Sì, sono Lucia Torri e il mio numero è 075...
