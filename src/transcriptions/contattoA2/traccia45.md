---
title: 'Traccia 45'
displayOrder: 45
chapter: 'Unità 2: Cercavo qualcosa?'
---

Traccia 45

**Signora** Pronto?

**Giulia** Salve, sono Giulia. Cercavo Manuela.

**Signora** Guardi che ha sbagliato numero.

**Giulia** Non è il 278769?

**Signora** No, questo è il 274769.

**Giulia** Oh mi scusi, ho sbagliato numero.

**Signora** Prego, di nulla.

[...]

**Signora Carla** Pronto?

**Giulia** Buongiorno signora Carla, sono Giulia. Come sta?

**Signora Carla** Ciao Giulia, bene grazie. Cercavi Manuela?

**Giulia** Sì, è in casa?

**Signora Carla** No, è uscita a fare acquisti. Prova a cercarla sul cellulare. Hai il suo numero?

**Giulia** Sì, non è 346-2378976?

**Signora Carla** Sì, è quello giusto!

**Giulia** Grazie signora Carla, e tanti auguri per l’anno nuovo anche a Suo marito.

**Signora Carla** Grazie, anche a te Giulia.

[...]

**Manuela** Pronto?

**Giulia** Pronto? Manu? Mi senti? Sono Giulia.

**Manuela** Ciao Giulia. Ti sento male. Ti richiamo io!

**Giulia** Ok!

[...]

**Manuela** Ciao Giulia!

**Giulia** Ciao Manu, finalmente! Volevo farti gli auguri per Capodanno!

**Manuela** Grazie, anche a te. Cosa fai di bello questa sera?

**Giulia** Mah guarda, niente di particolare, un cenone con gli amici, vengono degli amici a casa mia.

**Manuela** Chissà quanto cucinerai!

**Giulia** Ma no! Non molto, ognuno prepara qualcosa. E tu come aspetti la mezzanotte?

**Manuela** Io vado a una megafesta, una di quelle feste organizzate che promettono scintille, ma poi... a ogni modo siamo un bel gruppetto di persone, i soliti vecchi amici, quindi il divertimento è assicurato.

**Giulia** Ma cosa fai a quest’ora ancora in giro?

**Manuela** Sono in centro a cercare un maglione rosso da mettere stasera, sai che porta bene, ma come al solito mi riduco all’ultimo minuto e poi non riesco più a trovare niente. E tu cosa metti di rosso?

**Giulia** Che domande. La biancheria, ovvio. E poi ho anche un bel paio di scarpe rosso fiammante.

**Manuela** Mi sa che se non trovo il maglione, comprerò anch’io un paio di slip e un reggiseno. Ma forse ho trovato qualcosa in questa vetrina. Adesso entro a chiedere.

**Giulia** Ciao Manu e buon anno anche a Filippo.

**Manuela** Anche a Giorgio, mi raccomando e... non bevete troppo!

**Giulia** Ok, Ok! Ciao!
