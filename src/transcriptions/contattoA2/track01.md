---
title: 'Traccia 01'
order: 1
layout: 'default'
chapter: 'Unità 0: Pronti e via! Italiano, amore a prima vista'
permalink: '/trascrizioni/traccia01/'
---

Traccia 1

**Intervistatrice** Buongiorno a tutti. Oggi abbiamo con noi due ospiti speciali: Yoshiko e Andy. Cominciamo da Yoshiko, 25 anni, giapponese, di Yokohama. Benvenuta Yoshiko.

**Yoshiko** Grazie, buongiorno a tutti.

**Intervistatrice** E poi abbiamo Andy, 27 anni, americano, di San Diego.

**Andy** Ciao a tutti.

**Intervistatrice** Yoshiko e Andy oggi sono qui per parlarci della loro vita in Italia. Yoshiko, cominciamo da te. Perché sei in Italia?

**Yoshiko** Per lavoro, sono un’insegnante di giapponese. Insegno a Milano, in una scuola di lingue orientali.

**Intervistatrice** Ah, interessante... E da quanto tempo vivi a Milano?

**Yoshiko** Sono venuta in Italia 3 anni fa. Prima abitavo in Giappone, a Yokohama.

**Intervistatrice** E ora vivi da sola?

**Yoshiko** No, con mio marito Carlo che è italiano. Ci siamo conosciuti a un concerto di Tiziano Ferro.

**Intervistatrice** Ah sì? Veramente!?

**Yoshiko** Sì, sì, io adoro Tiziano Ferro e anche Carlo è un suo fan. Ci siamo trovati vicini a cantare le sue canzoni... e così ci siamo conosciuti.

**Intervistatrice** Che romantico! Ma parliamo un po’ della città di Milano. Ti piace vivere qui?

**Yoshiko** Sì, mi piace, mi trovo bene, ci sono molti locali per ascoltare la musica, cinema e teatri. Ho tanti amici italiani, ma mi manca la mia famiglia... non vedo mio padre, mia madre e mia sorella da un anno. Tra poco però verranno a trovarmi, non vedo l’ora.

**Intervistatrice** Eh, ci credo, anche a me mancherebbero molto gli affetti. Grazie Yoshiko e ora un po’ di musica.

[...]

**Intervistatrice** E ora passiamo a Andy.

**Andy** Eccomi qui!

**Intervistatrice** Andy, e tu perché sei in Italia? Anche tu per lavoro?

**Andy** No, io sono qui per studio. Sono un ingegnere e frequento un master all’Università di Milano.

**Intervistatrice** Ah, bene... e da quanto tempo sei a Milano?

**Andy** Da 4 mesi, sono arrivato a settembre.

**Intervistatrice** Ah, da poco... E vivi da solo?

**Andy** No, abito con altri due studenti di San Diego come me. Siamo amici e facciamo tante cose insieme, per esempio la mattina andiamo a correre, siamo tre sportivi.

**Intervistatrice** Bene! E senti, una curiosità... sei fidanzato?

**Andy** Sì, la mia ragazza si chiama Emily, stiamo insieme da un anno. Lei vive a San Diego e mi manca molto in questo periodo.

**Intervistatrice** Immagino... e come ti trovi a Milano, ti piace la città?

**Andy** Sì... abbastanza. La città è bella, è una metropoli, è multiculturale, la sera mi piace passeggiare nella zona del duomo... Però Milano ha un grande difetto: non c’è il mare! Io vengo dalla California e non posso vivere senza il mare! La città italiana che mi piace di più è Napoli, l’ho vista tre volte ed è
davvero magnifica.
