---
title: 'Traccia 54'
displayOrder: 54
chapter: "Unità 4: Verrà proprio un bell'appartamento!"
---

**Padrona di casa** Chi è?

**Amica** Sono Maria. Permesso?

**Padrona di casa** Avanti, vieni, vieni. Benvenuta nel mio nuovo appartamento.

**Amica** Grazie. Ehi, come sembra più grande! Molto più grande di prima.

**Padrona di casa** Eh sì, me lo dicono tutti, l’architetto ha fatto dei miracoli! Dai, vieni che te lo faccio vedere un po’ bene.

**Amica** Sì, sì sono venuta apposta!

**Padrona di casa** Allora, qui hanno demolito i due muri che dividevano la cucina e il soggiorno.

**Amica** Bella idea, così i due ambienti restano più spaziosi e luminosi. Ma hai cambiato anche la cucina, mi sembra.

**Padrona di casa** No, no, ti sbagli, di nuovo c’è soltanto il tavolo che prima era rotondo.

**Amica** E adesso l’hai preso rettangolare, bello grande, verniciato in azzurro, carino!

**Padrona di casa** Sì lo volevo più grande, questo è da 8 posti, con quello di prima invece non potevo mai invitare più di 3 persone. E poi c’è di nuovo anche il frigorifero.

**Amica** E le tende!

**Padrona di casa** Sì, è vero, anche le tende. Ma vieni che ti faccio vedere il soggiorno.

**Amica** Wow, hai messo il camino!?

**Padrona di casa** Eh sì, guarda, lo desideravo tanto. Io ho sempre vissuto, quando abitavo coi miei, in case con il camino, e mi mancava proprio.

**Amica** Bello, classico, tradizionale...

**Padrona di casa** Sì, un po’ rustico con i mattoni, quelli moderni non mi piacciono.

**Amica** Neanche a me. Ma lo accenderai?

**Padrona di casa** Ma certo, d’inverno ogni sera. È il bello del camino!

**Amica** E poi... fammi vedere... Questa credenza prima non c’era.

**Padrona di casa** No, qui c’era il divano che adesso invece ho messo in mezzo alla stanza.

**Amica** Bella questa credenza! Moderna... grande, ci starà un sacco di roba... con i cassetti rossi come il divano...

**Padrona di casa** Ti piace?

**Amica** Sì, molto.

**Padrona di casa** Me l’han regalata i miei per il mio compleanno, l’ho scelta io però. Vieni, vieni che ti faccio vedere il bagno com’è cambiato.

**Amica** Wow, ma è più largo di prima!

**Padrona di casa** Eh sì: hanno spostato la parete verso la mia camera che era troppo grande e l’hanno diviso in due locali. Questo con il lavandino, la doccia...

**Amica** La lavatrice, un bell’armadio...

**Padrona di casa** Sì, e da questa parte i sanitari con la vasca.

**Amica** Pratica quest’idea del bagno diviso in due locali. E che magnifiche piastrelle verdi...
