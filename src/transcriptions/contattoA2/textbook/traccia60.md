---
title: 'Traccia 60'
displayOrder: 60
chapter: 'Unità 5: Come stai?'
---

## Sei consigli per dormire bene

Girarsi per ore nel letto senza trovare la posizione giusta, guardare di continuo l’orologio e innervosirsi... Capita a tutti di passare una notte in bianco o di dormire male. Ecco allora qualche consiglio.

1. Lasciate il lavoro fuori dalla camera da letto. È bene smettere di lavorare almeno due ore prima di andare a dormire.

2. Attenzione a cosa mangiate. Una dieta equilibrata aiuta a non impegnare troppo il fisico nella digestione.

3. Fate attenzione a dove dormite. Tenete una temperatura non troppo calda, possibilmente tra i 14 e i 18 gradi. Scegliete poi un letto comodo e un cuscino col giusto sostegno al collo.

4. Mantenete orari regolari. La cosiddetta sveglia biologica aiuta a svegliarsi alla solita ora, ma anche ad addormentarsi con minor fatica.

5. Fate attività fisica regolare. Lo sport aiuta a produrre sostanze rilassanti e rende stanchi. Non fate però attività prima di andare a letto, perché il corpo non ha il tempo di tornare allo stato di relax.

6. Se proprio non riuscite a dormire, meglio alzarsi! Dedicatevi a qualcosa di piacevole e rilassante e tornate a letto al momento giusto.
