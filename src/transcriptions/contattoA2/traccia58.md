---
title: 'Traccia 58'
displayOrder: 58
chapter: "Unità 4: Verrà proprio un bell'appartamento!"
---

■ Allora, avete comprato casa, finalmente!

● Sì, e siamo anche molto soddisfatti. Dai, siediti che ti faccio vedere la piantina dell’appartamento. Allora, qui si entra nel soggiorno che comunica a sinistra con la cucina.

■ Ah, però, il soggiorno affaccia anche su un bel terrazzo!

● Sì, in effetti è uno dei motivi che ci ha fatto decidere per questo appartamento, così d’estate potremo mangiare fuori. Poi dal soggiorno si passa nella zona notte. Qui, sulla destra, c’è un piccolo bagno con la doccia, poi, sempre su questo lato, la cameretta del bambino che dà su un balcone. Qui a sinistra, invece, c’è la camera matrimoniale e tra le due camere il bagno un po’ più grande con la vasca.
