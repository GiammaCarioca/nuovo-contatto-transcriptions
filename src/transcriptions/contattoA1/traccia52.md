---
title: 'Traccia 52'
displayOrder: 52
chapter: "Unità 5: Scusa, dov'è la fermata dell'autobus?"
tags:
---

300 chilometri di costa e località meravigliose come Portofino, Sanremo, Porto Venere e le Cinque Terre. Ma anche montagne: lì dove Alpi e Appennini si toccano. Famosa per i suoi fiori e il grande porto del suo capoluogo. Quattro province tutte da scoprire!

Una regione meravigliosa dell’Italia centrale dove trovare cultura, storia e tradizioni. Colline e montagne dove si producono vino e olio d’oliva. Visitate Gubbio, Perugia, Assisi, Spoleto... Non c’è il mare? Non importa. La vacanza qui sarà comunque indimenticabile!

Mare, mare e poi ancora mare! Rilassatevi pure, ma se vi piace l’avventura salite sul vulcano attivo più alto d’Europa. Qui trovate tutto quello che cercate: buon cibo, sole, città d’arte e storia. E se amate anche l’archeologia dovete visitare la meravigliosa Valle dei Templi in provincia di Agrigento.

Colline, montagne e mare nel Centro Italia! 130 chilometri di costa: qui trovate tutto quello che serve per una fantastica vacanza sul mare Adriatico. Ma anche un parco nazionale di montagna dove vive l’orso bruno. Venite a trovarci anche in inverno per sciare sui monti Appennini.
