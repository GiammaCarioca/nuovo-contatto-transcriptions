---
title: 'Traccia 30'
displayOrder: 30
chapter: 'Unità 3: Che cosa fai oggi?'
tags:
---

**1**

La mattina di solito mi alzo piuttosto presto, intorno alle 7, faccio colazione, mi preparo e poi esco perché entro le 8 e mezza devo trovarmi di fronte alla scuola dove faccio servizio come vigile di quartiere,
nel senso che faccio attraversare le strisce pedonali ai bambini che devono andare a scuola. Poi tutte le mattine compro il pane, il giornale e torno a casa.

**2**

Mi alzo alle 8 del mattino e con calma mi faccio la doccia, esco e vado a lavorare. Lavoro dalle 9 fino alle 5 del pomeriggio. E poi finalmente sono libera! Un pomeriggio alla settimana almeno mi fermo in centro a fare shopping e guardo le vetrine, un pomeriggio vado dall’estetista e il venerdì invece di solito vado in piscina.

**3**

Che sonno la mattina! Mi devo alzare alle 7 per prendere l’autobus che mi porta in città perché inizio le lezioni alle 8. Sono a scuola dalle 8 alle 13. Oggi per esempio ho due ore di matematica, un’ora di inglese e due ore di educazione fisica. Poi per ritornare a casa di solito prendo un passaggio dai genitori di qualche mio compagno di classe.
