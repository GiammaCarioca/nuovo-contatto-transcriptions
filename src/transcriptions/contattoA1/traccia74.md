---
title: 'Traccia 74'
displayOrder: 74
chapter: 'Unità 4: Tu che cosa prendi?'
tags:
---

**Chiara:** Pronto?

**Silvia:** Ciao Chiara, sono Silvia.

**Chiara:** Ciao Silvia, come stai?

**Silvia:** Bene, bene e tu?

**Chiara:** Anch’io, hai finito di preparare la cena per i colleghi di Daniele?

**Silvia:** Eh, giusto per quello ti telefono!

**Chiara:** Dimmi.

**Silvia:** Volevo fare quella torta che hai portato al compleanno di Daniele, sai la crostata con le pesche e gli amaretti, mi puoi dare la ricetta?

**Chiara:** Certo, è facile. Prima devi preparare la pasta per la crostata, prendi 600 grammi di farina, 300 grammi di burro, 3 rossi d’uovo, un poco di sale e lavori tutto insieme. Poi metti la pasta nel frigorifero per un’ora.

**Silvia:** Un’ora, e poi?

**Chiara:** Intanto prendi 5 pesche mature e 10 amaretti, rompi gli amaretti a pezzi e li metti insieme a brandy e acqua calda per farli diventare morbidi. Poi sbucci le pesche, le tagli a fette e metti un po’ di zucchero. Prendi la pasta dal frigo, metti su una teglia per torte, metti le pesche e sopra le pesche gli amaretti. Poi cuoci in forno a 180 gradi per circa 45 minuti.

**Silvia:** 180 gradi, 45 minuti. Ah, sembra abbastanza facile! Grazie mille.

**Chiara:** Di niente, figurati, anzi fammi sapere se è piaciuta ai tuoi ospiti.

**Silvia:** Certo, certo. Ciao Chiara, buona giornata.

**Chiara:** Ciao, ci vediamo domenica.
