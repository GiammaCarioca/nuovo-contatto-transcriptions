---
title: 'Traccia 46'
displayOrder: 46
chapter: "Unità 5: Scusa, dov'è la fermata dell'autobus?"
tags:
---

**1**

■ Scusi, è questa la fermata del 9?

● Sì, ma dove deve andare?

■ All’ospedale.

● No, allora la fermata è quella davanti all’edicola, perché da questa parte si va alla stazione.

■ La ringrazio.

● Di niente.

**2**

■ Scusa, mi sai dire dove vendono i biglietti per l’autobus?

● Sì, al tabacchi accanto alla farmacia.

■ Quello con l’insegna rossa?

● No, quella è una pasticceria. Il bar è sulla destra.

■ Ah, ho capito, grazie.

● Prego, figurati.

**3**

■ Mi scusi, mi saprebbe dire dove posso trovare un Bancomat?

● Sì, ce n’è uno qui vicino. Attraversi la piazza e prenda la prima a destra. È all’inizio della via.

■ È quello vicino al museo?

● Sì, è proprio quello.

■ Ah, ci sono già stata ma non funziona.

● Allora c’è un’altra banca in fondo alla strada, di fronte alla chiesa di S. Carlo.

■ Ah, grazie mille.

● Di nulla, arrivederci.

**4**

■ Senta, scusi, mi sa dire dov’è l’ufficio informazioni turistiche?

● Non so, mi dispiace, provi a chiedere al vigile.

■ Grazie.

**5**

■ Mi scusi, sa dov’è l’ufficio informazioni?

● Deve prendere la prima strada a destra. In fondo c’è una grande piazza, dove c’è il mercato...

■ Ah, sì, Piazza delle Erbe.

● Sì, esattamente. L’ufficio informazioni è proprio in mezzo alla piazza.
