---
title: 'Traccia 41'
displayOrder: 41
chapter: 'Unità 4: Tu che cosa prendi?'
tags:
---

**1**

■ Buongiorno, vorrei un chilo di pane.

● Ecco a Lei, Le serve altro?

■ Sì, una focaccia al formaggio.

● Ecco qui. In tutto sono 6 euro.

**2**

■ Buongiorno signora, cosa desidera?

● Volevo due etti di prosciutto crudo e un etto di salame.

■ Va bene... altro?

● Sì, mi serviva anche un pezzo di formaggio stagionato.

■ Ecco a Lei, grazie e arrivederci.

**3**

■ Buongiorno, avete le orate fresche?

● Sì, quante ne vuole?

■ Me ne dia tre, grazie.

● Le serve altro?

■ Sì, due tranci di pesce spada... Avete anche il salmone fresco?

● No, mi dispiace, oggi non l’abbiamo.

■ Va bene, allora, basta così. Mi può dare un sacchetto?

● Certo, ecco a Lei.

**4**

■ Buongiorno, devo pagare la mia spesa. Mi può dare anche un sacchetto?

● Certamente, ecco a Lei. Dunque, vediamo un po’, un litro di latte, un pacco di spaghetti, sei bottiglie d’acqua e un chilo di mele. È tutto?

■ Sì, grazie, basta così. Quant’è?

● Sono 12 euro.
