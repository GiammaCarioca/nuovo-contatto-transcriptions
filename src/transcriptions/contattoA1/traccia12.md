---
title: 'Traccia 12'
displayOrder: 12
chapter: "Unità 2: Vorrei un'informazione"
tags:
---

**Receptionist:** Pronto? Hotel Giulietta, buongiorno.

**Todd:** Buongiorno, chiamo dal Canada. Vorrei sapere se avete una stanza per due persone per il 26 di giugno per quattro notti.

**Receptionist:** Un momento che controllo le prenotazioni... Sì, abbiamo ancora posto.

**Todd:** Ah, bene. Quanto costa per notte?

**Receptionist:** Allora, sono 100 euro con la prima colazione.

**Todd:** D’accordo. E senta, scusi, vorrei sapere se la stanza ha il bagno.

**Receptionist:** Sì, certo, tutte le stanze hanno il bagno in camera.

**Todd:** Benissimo. È possibile prenotare una camera con vista, magari con un balcone?

**Receptionist:** Purtroppo non abbiamo stanze con balcone, però posso darLe una stanza da cui si vede l’Arena.

**Todd:** Ah, va bene. Allora prenoto una stanza doppia.

**Receptionist:** Ha detto per quattro notti?

**Todd:** Sì ci fermiamo il 26, 27, 28, 29 e ripartiamo il 30 mattina.

**Receptionist:** Va bene. Scusi, mi dice il Suo nome, per favore?

**Todd:** Todd Cooper.

**Receptionist:** Scusi... Come si scrive?

**Todd:** Ti-o-doppia di-ci-doppia o, pi-e-erre.

**Receptionist:** Va bene, d’accordo.

**Todd:** Vi devo mandare una caparra?

**Receptionist:** No, non è necessario, se paga con la carta di credito.

**Todd:** Ah, benissimo. Vuole che Le lasci il numero adesso?

**Receptionist:** Sì, grazie.

**Todd:** È una Visa, e il numero è 0-35-47-26-32-63-8.

**Receptionist:** Va bene, allora La aspettiamo per il 26 di giugno.

**Todd:** Grazie e buongiorno.

**Receptionist:** ArrivederLa.
