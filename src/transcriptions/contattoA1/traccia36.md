---
title: 'Traccia 36'
displayOrder: 36
chapter: 'Unità 3: Che cosa fai oggi?'
tags:
---

**1**

■ Buongiorno, come passa il suo tempo libero?

● Ma, guardi, mi riposo... il mio tempo libero è dedicato al riposo. Sto a casa, con la famiglia oppure faccio delle passeggiate... e basta.

■ È sportiva?

● No, non molto, sono pigra!

**2**

■ E Lei, che cosa fa nel tempo libero?

 Io veramente di tempo libero ne ho poco perché lavoro, quindi...

■ Quando ha un po’ di tempo, che cosa fa?

 Quando ho un po’ di tempo... ascolto musica. Sa, sono un’ex musicista.

■ Le piace anche leggere?

 Mah... sinceramente non molto... leggo poco, uno o due libri all’anno al massimo. Nella mia famiglia non siamo grandi lettori...

**3**

■ Come trascorre il fine settimana?

✱ Frequento le amiche, usciamo insieme a cena, chiacchieriamo, beviamo del buon vino e ci divertiamo così! E poi, quando ho tempo faccio anche un po’ di sport, corro e vado in bicicletta.

**4**

■ Buongiorno, come trascorre il suo tempo libero? Che cosa fa quando non lavora?

◗ Beh, io amo il calcio e di domenica vado allo stadio con un gruppo di amici, sono tifoso della Roma e non mi perdo una partita! Se proprio non posso andare allo stadio, guardo le partite in tv.

■ Gioca anche lei in una squadra?

◗ Io? No, no, assolutamente! Mi piace guardare le partite di calcio, ma io non gioco, non sono sportivo!

**5**

■ Parliamo di tempo libero, come lo passa Lei?

◆ Io non ne ho molto, ma quando posso mi piace viaggiare, visitare posti nuovi... E la sera invece vado spesso a teatro o al cinema con le mie amiche oppure se sto a casa leggo il giornale con calma e mi rilasso.
