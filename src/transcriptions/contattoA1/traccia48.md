---
title: 'Traccia 44'
displayOrder: 44
chapter: "Unità 5: Scusa, dov'è la fermata dell'autobus?"
tags:
---

**Cecilia:** Pronto?

**Jenny:** Ciao Cecilia, sono Jenny.

**Cecilia:** Ciao Jenny, come stai? Allora, hai visto l’appartamento?

**Jenny:** Sì, mi piace molto. Penso che lo prenderò.

**Cecilia:** E com’è? Dai, raccontami!

**Jenny:** Dunque... quando entri sei subito in soggiorno e a sinistra vedi la porta-finestra che si apre sul balcone. Subito a destra c’è la porta della cucina e invece di fronte a te vedi un’altra porta che si apre sulla camera. La camera ha una finestra sullo stesso lato del balcone. Dalla camera si va nel bagno sulla destra, cioè vicino alla cucina, ma dal bagno non si può andare in cucina.

**Cecilia:** Mi hai detto che è arredato. E i mobili come sono?

**Jenny:** Carini. Appena entrati nel soggiorno a sinistra c’è un tavolo da pranzo con quattro sedie. Sulla parete di fronte, di fianco alla porta della camera, c’è una libreria che è anche un mobile per la Tv. Di fronte al mobile Tv, in mezzo al soggiorno, c’è in divano rosso bellissimo. In camera appena entrati a sinistra c’è l’armadio e un letto singolo con un comodino. La scrivania però non c’è. Devo comprarla io. In bagno non c’è la vasca da bagno ma solo la doccia. Ah! In bagno c’è anche la lavatrice. La cucina ha tutto quello che serve: fornello a gas, lavandino, frigorifero... la lavastoviglie però non ci sta. È un po’ piccola ma per me va bene.

**Cecilia:** Mi sembra adatto per te. Costa molto l’affitto?

**Jenny:** Un po’ sì: 800 euro al mese. Beh, sai, a Milano...
