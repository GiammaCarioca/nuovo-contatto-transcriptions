---
title: 'Traccia 14'
displayOrder: 14
chapter: "Unità 2: Vorrei un'informazione"
tags:
---

**1**

■ Pronto, Hotel Vittoria, desidera?

● Buongiorno, vorrei sapere se avete una doppia per due notti da lunedì 18 a martedì 19 di questo mese.

■ Sì, la vuole con o senza bagno?

● Qual è la differenza di prezzo?

■ Dunque, con bagno costa 70 euro a notte, senza bagno 60, la colazione è inclusa.

● Allora prendo una doppia con bagno.

■ Bene, mi dice il suo nome per favore?

● Sandra Castelli.

■ Castelli. Il suo numero di telefono?

● 0363-967874.

**2**

■ Pronto, Villaggio La Perla, in che cosa posso esserle utile?

● Avete una camera singola per la prossima settimana per quattro notti, dal 28 giugno al primo di luglio?

■ Singola, no. Abbiamo solo una doppia uso singola con bagno.

● Sì. E quanto costa con la mezza pensione?

■ 100 euro con la mezza pensione.

● Senta, un’altra domanda. Nella camera c’è l’aria condizionata e il frigobar?

■ Sì, certo.

● Va bene, allora la prendo.

■ Il suo nome e un numero di telefono, gentilmente.

● Susanne Müller, 0783-22-45-8-0-3.

**3**

■ Buonasera, Camping Odissea, dica.

● Volevo sapere se avete un bungalow per il fine settimana.

■ Per il prossimo?

● Sì, per il 30 e il 31 luglio.

■ Sì, ne abbiamo ancora uno libero per 4 persone.

● Siamo una coppia, non ce n’è uno più piccolo?

■ No, mi dispiace, è l’ultimo che mi è rimasto.

● E quanto costa?

■ 95 euro al giorno.

● A bungalow o a persona?

■ No, no a bungalow.

● Ah, bene allora lo prendo.

■ Mi dice come si chiama?

● Salvatore Lo Cascio.

■ Mi lascia un recapito telefonico, per favore?

● 071-44-58-0-9-1.
