---
title: 'Traccia 28'
displayOrder: 28
chapter: 'Unità 3: Che cosa fai oggi?'
tags:
---

**Silvia:** Pronto, chi parla?

**Carolina:** Ciao Silvia, sono Carolina.

**Silvia:** Ciao Carò, come va?

**Carolina:** Bene e tu?

**Silvia:** Ma sì dai, abbastanza bene.

**Carolina:** Cosa fai di bello oggi?

**Silvia:** Ma, senti, questa mattina devo uscire a fare la spesa perché domani ho gente a pranzo, e poi voglio anche fare un po’ le pulizie di casa. E alle 2 vado a fare ginnastica.

**Carolina:** Ah, quindi è una giornata pienissima. Ma fai un corso in palestra?

**Silvia:** Sì, un corso di aerobica di un’ora alla settimana il sabato pomeriggio.

**Carolina:** Ah, quindi finisci verso le 3?

**Silvia:** Mah... più o meno sì, perché?

**Carolina:** Facciamo qualcosa assieme? Vuoi venire con me in un centro commerciale che hanno aperto vicino all’aeroporto?

**Silvia:** No grazie, mi dispiace ma non ho voglia di andare in un centro commerciale, c’è troppa gente di sabato e poi per Natale ho già fatto tutti i regali e ti dirò che non ho neanche più soldi. Perché invece non andiamo a vedere la mostra alla galleria e poi a bere qualcosa in centro?

**Carolina:** Ah, va bene, si può fare. Dove ci vediamo?

**Silvia:** Senti, ci incontriamo direttamente in stazione che è la zona dove si trova più facilmente parcheggio?

**Carolina:** Sì, va bene, parcheggio... nel parcheggio vicino a via Paleocapa.

**Silvia:** D’accordo, allora ci incontriamo lì verso le 3.

**Carolina:** Ok. Allora a oggi!

**Silvia:** Ciao.
