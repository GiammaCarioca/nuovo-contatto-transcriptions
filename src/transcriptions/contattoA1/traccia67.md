---
title: 'Traccia 67'
displayOrder: 67
chapter: 'Unità 3: Che cosa fai oggi?'
tags:
---

**Intervistatore:** Buongiorno a tutti. Siamo qui fuori dal Liceo scientifico Alessandro Volta di Torino e vogliamo fare qualche domanda agli studenti che stanno uscendo per sapere come passano il loro tempo libero. Ecco la prima ragazza... Ciao, come ti chiami?

**Giulia:** Giulia.

**Intervistatore:** Quanti anni hai?

**Giulia:** 17.

**Intervistatore:** Senti, come passi il tuo tempo libero? Che cosa fai di solito il pomeriggio dopo la scuola?

**Giulia:** Mah ecco. Non ho molto tempo libero in genere perché ho molto da studiare. Diciamo che qualche volta, quando posso, cerco di uscire con le mie amiche per andare a fare un po’ di shopping o per vedere gli amici al bar...

**Intervistatore:** E lo sport? Fai qualche attività sportiva?

**Giulia:** Sì, gioco a pallavolo due volte alla settimana...

**Intervistatore:** Ok, grazie. Bene. Intervistiamo ora la tua amica... come ti chiami e quanti anni hai?

**Francesca:** Ciao, io mi chiamo Francesca e ho 17 anni, come lei.

**Intervistatore:** Allora, racconta, come passi i pomeriggi dopo la scuola...

**Francesca:** Gioco col mio cane, lo porto a correre al parco, poi torno a casa e dormo...

**Intervistatore:** E lo studio? Niente?

**Francesca:** Poco.

**Intervistatore:** E non esci con le tue amiche?

**Francesca:** Mah, soprattutto il fine settimana. Andiamo a fare un giro in centro... Il sabato sera però vado sempre a ballare.

**Intervistatore:** Va bene. Grazie Francesca. Sentiamo ora un ragazzo. Il tuo nome?

**Marco:** Marco.

**Intervistatore:** Anni?

**Marco:** Sedici.

**Intervistatore:** Bene Marco, parliamo del tuo tempo libero.

**Marco:** Mah... faccio sport tre volte alla settimana...

**Intervistatore:** Quale sport fai?

**Marco:** Calcio, naturalmente! Poi la domenica devo sempre giocare perché c’è la partita...

**Intervistatore:** Insomma giochi sempre a calcio! Ma gli amici? Quando li vedi?

**Marco:** Beh... due sere alla settimana... più o meno... andiamo al bar...

**Intervistatore:** Bene Marco, grazie. Ragazzi, grazie mille a tutti! Le nostre interviste sono finite per oggi. E voi che ci state ascoltando, come passate il vostro tempo libero?
