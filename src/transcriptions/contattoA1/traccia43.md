---
title: 'Traccia 43'
displayOrder: 43
chapter: 'Unità 4: Tu che cosa prendi?'
tags:
---

**Graziano:** Domani abbiamo gente a cena e il frigorifero è vuoto! Devo andare a fare la spesa, cosa compro, Gemma?

**Gemma:** Allora, come primo piatto vorrei fare gli spaghetti agli agrumi, dunque mi servono le arance e i limoni.

**Graziano:** Va bene, e di secondo che cosa mangiamo?

**Gemma:** L’arrosto con i funghi, comprami un chilo di carne di vitello magra.

**Graziano:** Va bene, ti serve altro?

**Gemma:** Sì, allora, una bottiglia di olio per friggere, un chilo di gelato, un’anguria e le fragole che piacciono tanto a Gianluca.

**Graziano:** Ok, devo comprare anche dei formaggi?

**Gemma:** Ah sì, certo! Compra un pezzo di parmigiano e del gorgonzola.

**Graziano:** Va bene, allora io vado, ci vediamo dopo!

**Gemma:** Grazie, a dopo!
