---
title: 'Traccia 55'
displayOrder: 55
chapter: 'Unità 3: Su dai, andiamo!'
tags:
---

**Passeggiata domenicale**

Io vado a spasso per la città,
senza una meta vago qua e là.

In piazza Navona mi fermo a guardare
quelli che stanno il gelato a leccare.

In piazza Esedra resto incerto:
sentire gratis il concerto,
o sedermi, alla romana,
sull’orlo fresco della fontana?

Ma è zeppo, l’orlo di cemento:
ci siedono già persone duecento.

Si godono il fresco le famiglie,
la mamma, la suocera con le figlie.

E il babbo dov’è, per far pari?
È a casa a fare gli straordinari.

Ogni domenica per la via,
si fa il passeggio dell’economia.
