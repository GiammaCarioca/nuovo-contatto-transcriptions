---
title: 'Traccia 15'
displayOrder: 15
chapter: 'Unità 3: Su dai, andiamo!'
tags:
---

**Giovanni** Ma sei pazza? Ma che cosa dici? Dai, non esagerare. Senti un po’, vedi se questa cosa ti va bene. Al parco Sant’Agostino c’è la festa della birra e l’hanno attrezzata anche con un maxi-schermo che proietta la partita. Lo sai già dove vuole andare Marta?

**Anna** No, mi hanno detto che avremmo potuto decidere insieme quando ci incontravamo.

**Giovanni** Allora possiamo fare così. Ci troviamo un po’ prima del previsto, intorno alle 8 e mezza, e vediamo se anche a loro va bene di andare in Sant’Agostino... sono sicuro di sì, perché secondo me anche Marco e Luca la settimana scorsa non avevano pensato alla partita, anche perché non si sapeva
ancora. Chi vuole vedere la partita si vede la partita; se voi invece non ne avete voglia, vi prendete qualcosa da bere, tanto ci sarà un sacco di gente in giro. Poi finita la partita, festeggiamo Marta e spero anche la Nazionale, direttamente lì, così non rischiamo di rimanere bloccati nel traffico. Cosa
ne dici?

**Anna** Mmh! Non è proprio così male... beh, forse si può fare dai. Provo a sentire Marta. Ma tu promettimi che non ne parliamo tutta sera di ’sta partita.

**Giovanni** Promesso! Bacino?

**Anna** Bacino!
