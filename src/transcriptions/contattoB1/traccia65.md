---
title: 'Traccia 65'
displayOrder: 65
chapter: "Unità 5: Che problema c'è?"
tags:
---

**Come migliorare le proprie relazioni**

Quanto sono importanti le relazioni nella vita privata e nel lavoro? Sono essenziali. Avere dei problemi nelle relazioni, o avere delle relazioni difficili, comporta gravi conseguenze a livello personale e a livello
professionale. Molte persone hanno relazioni difficili nella sfera privata, con amici, parenti, genitori, nella coppia oppure in ambito lavorativo con i colleghi, con il capo, con i clienti eccetera. Ma come si fa ad andare d’accordo con tutti? Ecco alcuni consigli. Innanzitutto dovete ricordare che le migliori relazioni si basano su tre semplici regole: vivere, amare e condividere.

Vivere significa lasciare che gli altri vivano come hanno scelto di fare a patto che non disturbino la dignità degli altri. Non cercate di cambiare le persone o indirizzare le scelte della loro vita; c’è spazio per i consigli, ma non bisogna imporre le proprie preferenze agli altri.

Amare significa dare il proprio amore per gli altri interamente e senza condizioni. Questa è probabilmente una delle cose più difficili nella maggior parte delle relazioni. Cercate con forza di amare le persone per quello che sono.
Condividere crea armonia in una relazione. L’armonia e l’equilibrio sono parte della struttura di una buona relazione. Ricordate che le relazioni non riguardano solo voi: riguardano voi e l’altro.
