---
title: 'Traccia 31'
displayOrder: 31
chapter: "Unità 5: Che problema c'è?"
tags:
---

**Giulia** Uffa, Giorgio! Guarda quante cose mi hai lasciato ancora una volta da lavare!

**Giorgio** Dai Giulia, non te la prendere! Ti ho detto che stasera ho una cena con dei clienti, non vorrai che esca con i vestiti che ho tenuto tutto il giorno!

**Giulia** E io? Perché non posso venire pure io?

**Giorgio** Figurati! Esco con dei clienti finlandesi, spiegami che cosa ci faresti tu... e poi chi curerebbe i bambini, lo sai che con la baby sitter poi si agitano e non dormono più. Per carità! Meglio che tu stia a casa.

**Giulia** Ma neanche per sogno! Se esci tu, perché non posso uscire anch’io?

**Giorgio** Ma che ragionamenti fai? Se hai voglia di uscire esci, vai a vedere un film o fai quello che vuoi. Ma che senso ha uscire solo perché esco io?

**Giulia** Ecco! Appunto! Ho voglia di uscire ed esco. Punto e basta!

**Giorgio** Ma Giulia, ragiona! Proprio stasera? Non puoi uscire domani così io resto a casa con i bambini? Guarda Giulia, non farmi dire altro... No comment!

**Giulia** Che palle! Alla fine però sono sempre io che mi sacrifico. Non è giusto.

**Giorgio** Ma va! Senti, domani fai quello che vuoi, ma stasera fammi questo favore.

**Giulia** Va be', dai! Peccato però! Sarei venuta volentieri con i tuoi clienti finlandesi.
