---
title: 'Traccia 33'
displayOrder: 33
chapter: "Unità 5: Che problema c'è?"
tags:
---

■ E abbiamo con noi Constantin Whitehouse che è country manager per l’Italia di Parship Italia, appunto una di queste aziende che è impegnata nella raccolta dati dei single e poi le mette in condivisione in internet. Allora, innanzitutto, buongiorno.

● Buongiorno.

■ E allora, io vorrei capire subito una cosa: come sono cambiati i single?

● Direi che la nostra ricerca ha dato dei risultati molto interessanti. Il single di una volta, anche in funzione di quello che erano le proiezioni mediatiche, veniva considerato come una persona legata al sesso, una persona che ama fare lo shopping sfrenato, un single convinto. Magari anche un po’ un’aspirazione di essere un po’ Bridget Jones o protagonista di _Sex and the city_. La ricerca ci dà un risultato esattamente diverso. Quindi il single oggi si può definire come una persona casta, solitario, solitario più per caso che per scelta, ma una persona che è un’amante della cultura e fortemente interessata alla politica. Tutt’altro che frustrato o infelice della sua condizione di essere single, è certamente frustrato del fatto che gli mancano i luoghi di contatto con una persona. Considerando il fatto che, anche a una certa età, si gira sempre fra gli stessi amici, gli stessi parenti, gli stessi contatti. Magari è un motivo anche per cui i single oggi, più e più, tendono a usare piattaforme per la ricerca di un nuovo partner.

■ Come dicevamo. Mi ha colpito il casto, ecco, il casto e solitario. Cosa cercano, allora, quali sono i bisogni dei single?

● Sono bisogni, per fortuna, direi umani. Le qualità del nuovo partner del single di oggi sono la sincerità, la fiducia. Come vede, sono delle qualità molto importanti. Quindi non è interessato a un contatto superficiale, ma è interessato a instaurare un rapporto duraturo basato su delle consolidate qualità della persona.
