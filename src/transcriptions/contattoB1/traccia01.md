---
title: 'Traccia 01'
displayOrder: 1
chapter: "Unità 0: Pronti e via! Noi che studiamo l'italiano"
tags: ['intervista']
---

**1**

**Intervistatrice** Ciao, come ti chiami?

**Iris** Ciao, mi chiamo Iris.

**Intervistatrice** E da dove vieni, Iris?

**Iris** Sono austriaca.

**Intervistatrice** Sei da... in Italia da molto tempo?

**Iris** Eh... sì, da un anno praticamente.

**Intervistatrice** Da un anno. Hai sempre abitato qui?

**Iris** No, prima a Torino e adesso qui.

**Intervistatrice** E quanto pensi di rimanere in Italia?

**Iris** Ehm... al momento non ho un fine, quindi...

**Intervistatrice** Non hai una fine, non hai un termine.

**Iris** No.

**Intervistatrice** E come mai sei venuta qui?

**Iris** Perché il mio ragazzo è italiano e perché ho trovato lavoro adesso a Milano.

**Intervistatrice** Ah, che cosa farai?

**Iris** Lavorerò per un’agenzia che organizza congressi.

**Intervistatrice** Mmm, bello, interessante. Ascolta, che cosa ti piace di più dell’Italia?

**Iris** Ehm, sicuramente il caldo.

**Intervistatrice** Il caldo... perché in Austria fa più freddo?

**Iris** Eh d’estate no, però il periodo è più lungo... il periodo del caldo è più lungo in Italia.

**Intervistatrice** L’estate dura di più. E invece che cosa non ti piace? C’è qualcosa che non ami molto?

**Iris** Sì, non mi piace tanto che certe cose prendono più tempo qui in Italia, che la burocrazia è un po’ più pesante.

**Intervistatrice** Ho capito. Grazie mille, ciao!

**Iris** Grazie, ciao!

**2**

**Intervistatrice** E tu come ti chiami?

**Natalia** Io mi chiamo Natalia.

**Intervistatrice** E da dove vieni?

**Natalia** Io vengo dall’Ucraina.

**Intervistatrice** Dall’Ucraina. Vivi a Bergamo o sei qui in vacanza?

**Natalia** Diciamo io abito in provincia di Bergamo da cinque anni.

**Intervistatrice** Da cinque anni. E che cosa fai, lavori, studi?

**Natalia** Sono coadiuvante nell’impresa del mio marito e aiuto...

**Intervistatrice** Lavori con tuo marito. Che cosa fate?

**Natalia** Va be’, lui si occupa... cioè, lavora nel settore edilizio e io, diciamo, sono una amministratrice impiegata.

**Intervistatrice** Amministratrice, ho capito. Ascolta, sei venuta in Italia allora perché ti sei sposata con tuo marito o vivevi già qui quando l’hai conosciuto?

**Natalia** Vivevo già qui quando l’ho conosciuto ma non sono arrivata in Italia con l’idea di sposarmi. Diciamo che le cose sono andate in questo verso, in questo modo, ho conosciuto persona con la quale mi sono sposata e...

**Intervistatrice** Ho capito. Sei contenta di essere qua?

**Natalia** Eh...

**Intervistatrice** Esiti un po’!

**Natalia** Beh, io credo, indipendentemente dal luogo, dal posto in cui ti trovi ci sono sempre le cose che ti piacciono, che ti ispirano, che apprezzi e ci sono le cose magari che... mmm...

**Intervistatrice** Cos’è che non ti piace per esempio dell’Italia?

**Natalia** A me non piace molto il fatto che vale troppo l’apparenza, in Italia, vorrei un po’ più sostanza, vorrei un po’ più valori tradizionali.

**Intervistatrice** Mmm... cos’è che invece ti piace?

**Natalia** Cosa mi piace? La natura. Prima del tutto la natura, la sua, se possiamo dire, varietà di paesaggi, perché ci sono le montagne, c’è il mare, ci sono le colline, c’è la pianura, c’è di tutto, c’è per tutti i gusti...

**3**

**Simon** Mi chiamo Simon Teven.

**Intervistatrice** E da dove vieni?

**Simon** Dall’Australia.

**Intervistatrice** Dall’Australia.

**Simon** Sì.

**Intervistatrice** Sei qui in vacanza?

**Simon** Sì, sto facendo il corso di italiano. Sì, ma prima siamo andati Alex ed io a Roma, per una settimana.

**Intervistatrice** E da quanto tempo sei in Italia?

**Simon** Da quattro settimane.

**Intervistatrice** Quattro settimane. E quando torni in Australia?

**Simon** Sabato, purtroppo.

**Intervistatrice** Sabato! Non sei contento di tornare a casa?

**Simon** No, no.

**Intervistatrice** Ti è piaciuto questo soggiorno in Italia?

**Simon** Sì, sì, molto.

**Intervistatrice** Che cosa ti è piaciuto di più dell’Italia?

**Simon** Mmm... direi le montagne, forse.

**Intervistatrice** Le montagne... Sei un appassionato di montagna...

**Simon** Sì, sì, perché in Australia noi abitiamo a Perth, in Australia, e non ci sono montagne. La collina più alta è alta solo 400 metri, quindi...

**Intervistatrice** È una collina, non è una montagna. Ascolta, e invece c’è qualcosa che non ti è piaciuto?

**Simon** Ah... sì, sì, lo smog, perché in Australia i cieli sono molto chiari, puliti... e forse la vita è un po’ più caotica qui.

**Intervistatrice** Mmm, ho capito. Bene...
