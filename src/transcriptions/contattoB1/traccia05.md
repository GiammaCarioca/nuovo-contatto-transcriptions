---
title: 'Traccia 05'
displayOrder: 5
chapter: 'Unità 1: Che cosa è successo?'
tags:
---

■ Mah, li avevo già notati mentre giravan per il negozio e quando sono arrivati alla cassa mi sono insospettita perché non avevano l’aria di due che possono spendere tutti quei soldi in una volta sola.

● Cioè?

■ Avevano un aspetto trasandato, soprattutto il ragazzo. Aveva la barba lunga e i capelli spettinati, sporchi... portava un vecchio giaccone di pelle e dei jeans strappati.

● E la ragazza?

■ La ragazza, invece, alla prima occhiata sembrava più curata: portava i tacchi alti, le unghie con lo smalto e aveva un completo giacca e pantaloni abbastanza elegante, che però era piuttosto sciupato e poco pulito. E poi aveva l’aria spaventata, sembrava a disagio, teneva gli occhi bassi.
