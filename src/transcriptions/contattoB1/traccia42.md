---
title: 'Traccia 42'
displayOrder: 42
chapter: 'Unità 2: Io vorrei andare in Sardegna, ma...'
tags:
---

**Che strada fare**

Iniziamo dall’A4, la Milano-Brescia. Traffico intenso se state uscendo da Milano, fino allo svincolo di Trezzo, poi attenzione perché proseguendo un camion ribaltato provoca 6 km di coda tra Dalmine e Seriate, quindi in direzione Brescia. Al momento in prossimità del mezzo ribaltato si viaggia solamente su una corsia. Come detto, il traffico in uscita da Milano è intenso e quindi le code sono destinate ad aumentare. Rimaniamo in Lombardia, ma ci spostiamo in viabilità ordinaria. Molti problemi se state viaggiando sulla Milano-Meda: verso Meda il traffico è bloccato poco prima del bivio per la tangenziale nord, a causa di un incidente tra un camion e tre auto. In direzione opposta, invece, verso Milano, non è stato ancora rimosso un camion ribaltato che blocca lo svincolo di Paderno Dugnano. Per l’ultima notizia ci spostiamo in Toscana. C’è un autotreno rovesciato anche al casello della diramazione per Livorno sulla A12, la Genova-Rosignano. Quindi in direzione Genova, in direzione nord, non si può né entrare né uscire da questa stazione. Per ora è tutto, prossimo aggiornamento fra 30 minuti.
