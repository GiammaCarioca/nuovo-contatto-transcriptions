---
title: 'Traccia 20'
displayOrder: 20
chapter: 'Unità 3: Su dai, andiamo!'
tags:
---

**Anna** Ciao Marta! Auguriii!

**Marta** Grazie Anna. Allora? Come stai?

**Anna** Mah bene, dai! A parte Giò che ogni tanto perde i colpi, sai. Senti un po’ cosa mi ha detto stasera. Sai che avevamo già deciso di trovarci tutti insieme, no?

**Marta** Eh!

**Anna** Ecco! Lui dice che non glielo avevo mai detto.

**Marta** Noooo!

**Anna** E invece sì! Guarda, ma sai qual è la verità?

**Marta** Mmh!

**Anna** La verità è che era solo una scusa per poter vedere la partita della Nazionale.

**Marta** Ma dai!

**Anna** Che coraggio! Anche perché ci eravamo messi d’accordo almeno una settimana fa.

**Marta** Assolutamente! E allora cosa gli hai detto?

**Anna** Gli ho detto che era fuori!

**Marta** Ah! E lui come ha reagito?

**Anna** Ah... ha subito cambiato tono e mi ha proposto di uscire e di trovarci alla festa della birra.

**Marta** Ho capito.

**Anna** Comunque è riuscito ancora una volta a salvare capra e cavoli. In queste cose è davvero un mago.
